<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="css/style.css"/>
    <title>Nic dwa razy</title>
</head>
<body>
    <h1>Nic dwa razy</h1>
    <h5>Autor: WISŁAWA SZYMBORSKA</h5>
    <p>
        Nic dwa razy się nie zdarza<br>
        i nie zdarzy. Z tej przyczyny<br>
        zrodziliśmy się bez wprawy<br>
        i pomrzemy bez rutyny.<br><br>
        Choćbyśmy uczniami byli<br>
        najtępszymi w szkole świata,<br>
        nie będziemy repetować<br>
        żadnej zimy ani lata.<br><br>
        Żaden dzień się nie powtórzy,<br>
        nie ma dwóch podobnych nocy,<br>
        dwóch tych samych pocałunków,<br>
        dwóch jednakich spojrzeń w oczy.<br><br>
        Wczoraj, kiedy twoje imię<br>
        ktoś wymówił przy mnie głośno,<br>
        tak mi było, jakby róża<br>
        przez otwarte wpadła okno.<br><br>
        Dziś, kiedy jesteśmy razem,<br>
        odwróciłam twarz ku ścianie.<br>
        Róża? Jak wygląda róża?<br>
        Czy to kwiat? A może kamień?<br><br>
        Czemu ty się, zła godzino,<br>
        z niepotrzebnym mieszasz lękiem?<br>
        Jesteś - a więc musisz minąć.<br>
        Miniesz - a więc to jest piękne.<br><br>
        Uśmiechnięci, współobjęci<br>
        spróbujemy szukać zgody,<br>
        choć różnimy się od siebie<br>
        jak dwie krople czystej wody.<br>
    </p>
    <p> Koniec</p>
</body>
</html>
